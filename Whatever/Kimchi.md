# Kimchi (ikke vegetarisk)
Basert på: [https://www.joshuaweissman.com/post/kimchi]

## Ingredienser
Note: Alle grønnsaker veies etter skrelling

### Grønnsaker
* 1 kg kinakål
* 350 g (1 liten) rettich / daikon reddik
* 150 g (2 medium) gulrøtter
* 100 g (1 bunt) vårløk

### Chili-paste
* 20 g ingefær
* 20 g (~6 båter) hvitløk
* 60 ml fiskesaus
* 50 ml vann
* 65 g gochugaru (koreansk chili flak)
* 1 SS sukker

## Instruksjoner
1. Skjær kinakålen i to på langs, og halver de to halvpartene igjen på langs slik at du har fire kvarte biter. Kutt kvartene på tvers i ~3 cm tykke stykker
2. Putt kålen i en stor bolle og ha i mye grov salt. Massér kålen hardt slik at salten blir godt blandet inn i kålen. La stå i minst 30 minutter.
3. Kutt av roten på vårløkene og skjær i ~3 cm stykker.
4. Kutt gulrøttene i tynne striper ~5 cm lange
5. Kutt rettichen i litt tykkere striper enn gulrøttene
6. Lag chili-paste ved å blande alle ingrediensene i en food-prosessor og bland/kutt til den er smuud
7. Når kålen har sittet lenge nok, skyll med vann i flere omganger til mesteparten av saltet er vasket av. Kålen bør fortsatt smake behagelig salt
8. Kast alle grønnsakene og chili-paste i en stor bolle. Bland godt, gjerne med henda (bruk engangs-hansker). Alle grønnsakene bør være jevnt dekket av chili-pasten
9. Stapp det blandede resultatet i et 2-liters norgesglass. Stapp grønnsakene til de er hardpakkede med en skje eller lignende.
10. Ha på lokket og la stå i romtemperatur i 2-4 dager. Hvis du lukker krukka fullstendig må den åpnes 1-2 ganger om dagen for å slippe ut gass (la krukka "rape"). Hvis du lar lokket stå på gløtt trengs ikke dette, men fermentering kan potensielt ta lengre tid. Det er også lurt å stappe grønnsakene hver dag.
11. Når kimchien er ferdig fermentert må den flyttes til kjøleskapet. Fest lokket helt fast, eller så kommer hele kjøleskapet til å lukte kimchi 
12. Enjøy
